<!DOCTYPE html>
<html lang="en">
    <head>
        <meta charset="UTF-8">
        <meta name="viewport" content="width=device-width, initial-scale=1.0">
            <link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css">
        <link rel="stylesheet" href="./style.css">
        <title>Document</title>
    </head>
    <body>
        <!--Navbar section start here-->
        <section class="nav">
            <section class="head">
                <div><a href="./link.html" class="link">Website Link</a></div>
                <div><p><i class="fa-solid fa-envelope" style="color: #f20c0f;"></i><a>Email: editor@avhaan.com</a></p></div>
                <div><p><i class="fa-solid fa-phone" style="color: #0055ff;"></i><a>Contact No.: +91 87684 32456</a></p></div>
            </section>

            <section class="nimid">
                <div class="title-logo">
                    <div class="text">
                        <h2><span class="tag">N</span>ational </h2>
                        <h2><span class="tag">I</span>nstitute of</h2> 
                        <h2><span class="tag">M</span>otivational and</h2> 
                        <h2><span class="tag">I</span>nstitutional</h2>
                        <h2><span class="tag">D</span>evelopment</h2>
                    </div>

                    <div class="logo">
                        <img src="./Img/2-removebg-preview.png" alt="logo">
                    </div>
                
                    <div class="secondary-logo">
                        <img src="./Img/3-removebg-preview.png" alt="logo1">
                    </div>
                </div>
            </section>

            <nav class="navbar">
                <div class="toggle-btn" onclick="toggleNavbar()">
                    <span></span>
                    <span></span>
                    <span></span>
                </div>
                <div class="nav-links" id="navLinks">
                <a href="./Home.html">Home</a>                <a href="./aboutUs.html">About Us</a>
                <a href="./contactUs.html">Contact Us</a>
                </div>
            </nav>
        </section>

        <!--Home section start here-->
        <section class="sub-nav">
            <div class="Avahaan1">
                <div class="magazine1">
                    <a href="sutra.html">व्यवस्थापनातील सूत्र</a>
                    <a href="manogat.html">मनोगत</a>
                    <a href="startup.html">स्टार्टअप विचार</a>
                    <a href="aanya.html">आज्ञापत्र</a>
                    <a href="vishesh.html">विशेष लेख</a>
                    <a href="yashasviudyojak.html"> यशस्वी उद्योजक</a>
                    <a href="aadhunik.html">आधुनिक उपकरणे आणि आपण</a>
                    <a href="vyavsthapna.html">व्यवस्थापनातील छोटासा बदल</a>
                    <a href="sihavlokan.html">सिंहावलोकन</a>
                    <a href="sad.html">साद-प्रतिसाद</a>
                    <a href="shevtchapan.html">शेवटचा पान वहीचं</a>
                </div>


                <div class="sihavlokan">
                    <div class="nav-buttons">
                        <button id="prevBtn">मागील </button>
                        <h1 id="box">सिंहावलोकन</h1>
                        <button id="nextBtn">पुढील </button>
                    </div>                    
                    
                    <div class="page active">
                    <section class="jan">
                        <h2>जानेवारी २०२४</h2>
                        <div class="jan1">
                            <p>
                                निमिडला प्रिमिअर ऑटोमोबाईल्स कंपनीने जी साथ दिली ती तिची वित्तीय अडचण दूर करण्यास अत्यंत उपयुक्त ठरली. मुंबई महानगर 
                                टेलिफोन निगमसारख्या संस्थांमध्ये फुटकळ कार्यक्रम निमिडने केले तरी त्याची व्याप्ती वाढविता आली नाही हे खरे!<br> 
                                प्रिमिअरच्या कल्याण कारखान्याशी संबंध आला असल्यामुळे व त्यातील कामगार त्याच्या परिसरातील असल्यामुळे केंद्र शासनाच्या सोस्वा 
                                या संघटनेच्या आर्थिक साहाय्याने निमिड'ने चार वर्षे स्थानिक समाजात कुटुंब नियोजनाचे कार्य चालवले. त्यात 'निमिड'चे कार्य
                                अपेक्षेप्रमाणे होऊनही आर्थिक अनुदान प्राप्त होण्यातील प्रदीर्घ दिरंगाईमुळे 'निमिडला ते नाईलाजाने बंद करावे लागले. 
                                दीड वर्षानंतरही अनुदानाची रक्कम हाती आली नाही. तसेच मिळण्याबाबत आश्वासनही कोणी द्यावयास तयार नव्हते. 
                                शासनाच्या देणगी वा अनुदानावर विसंबून स्वयंसेवी संस्थांनी सेवाकार्य हाती घेऊ नये असे माझे प्रथमपासून मत होते. 
                                'निमिड'बाबतही माझी हीच भूमिका होती. मिळवा व चालवा हे सूत्र मी प्रतिपादित असे. ते बरोबरच ठरले. 
                                तसेच भारतात सामान्यतः औ‌द्योगिक केंद्रांच्या परिसरात सर्वाना उपयुक्त ठरणाऱ्या व गरज भासणाऱ्या प्रकल्पाना प्रारंभी काही 
                                अर्थसाहाय्य जरी शासनाकडून वा रोटरी, लायन्स क्लब, स्थानिक संस्थांकडून मिळवणे शक्य व इष्ट असले तरी स्थानिक लाभार्थीनाही 
                                हळुहळु आपलेच हे कार्य आहे असे मानून अर्थभार स्वीकारण्यास पुढे यावयास हवे. ही भूमिका केव्हातरी घेणे अपरिहार्य आहे असेही मला वाटे. 
                                तथापि, राजकीय पक्षानी, स्वयंसेवी संस्थानी व शासनानेदेखील सामान्य जनतेलाच नव्हे तर मध्यमवर्गीयाना अशा सवयी लावल्या आहेत की, 
                                सर्व काही शासनाने तरी करावे किंवा स्वयंसेवी संस्थांनी बाहेरून अर्थसाहाय्य उभे करून आमच्या गरजाना ते पुरवावे अशी अपेक्षा केली जाते. 
                                कित्येक स्थानिक सेवा संस्था तसेच सार्वजनिक कार्यकर्ते आपले योगदान द्यायला सिद्ध असतात, तरी त्यात सातत्य व शिस्त अनुभवास येते
                                असे आढळत नाही. शिवाय वै‌द्यकीय वा शैक्षणिक कार्यक्रमाबाबत मागणी वाढल जाते आणि स्वयंसेवी संस्थांना ती मान्य करणे वा पुरवणे 
                                उत्तरोतर अवघड होत जाते. कदाचित माझा आदर्शवाद उत्तरोतर कालविसंगत होत गेला की काय कोण जाणे राष्ट्रीय स्वातंत्र्य आंदोलन 
                                काळात माझा पिंड पोसला गेला होता व स्वतः झीज सोसून सामाजिक कार्य करावे अशी माझी वृत्ती बनली होती. त्यामुळे शासकीय 
                                आश्वासनावर अवलंबून समाजकार्य करण्याच्या फंदात शक्यतो पडू नये हे मला मनोमन वाटे. तसेच भक्कम वित्तीय पाठबळ असल्यावाचून 
                                नवसंकल्पनांचा प्रपंच केल्यास गोते खावे लागतात हेही कळून चुकले होते. <br> 
                                'निमिड’चे उद्योजकता विकासाचे शिबिर सांगलीला भरवले असताना वाळवे तालुक्यातील इस्लामपूर जवळील राजारामनगरच्या साखर कारखान्याचे 
                                अध्यक्ष जयंतराव पाटील हे त्या शिबिराला निमंत्रित म्हणून आले होते. मनोहर नाडकर्णी व शुभदा जहागिरदार हयांची व त्यांची भेट झाली. कारखाने 
                                दाखवण्याच्या निमित्ताने त्यांनी प्रशिक्षणार्थीना आपल्या परिसरात यावे असे सुचवले. त्यावेळी झालेल्या संभाषणातून 'निमिड'ने त्याभागात विशेषतः वाळवे 
                                तालुक्यात जर कार्य करावयाचे ठरवले तर त्याला सर्वतोपरी साहाय्य करण्याचे आश्वासन दिले.<br> 
                                जयंतराव पाटील हे राजारामबापू पाटील ह्यांचे कनिष्ठ पुत्र. राजारामबापू पाटील हे महाराष्ट्राच्या राज्यमंत्रिमंडळात उद्योगमंत्री होते. त्यांचा व माझा 
                                चांगला परिचय होता. तसेच मी बेचाळिशी आंदोलनात ह्या भागात काम केलेले असल्यामुळे हा परिसर माझ्या चांगल्या माहितीचा होता आणि तत्रस्थ 
                                अनेकांशी माझी दीर्घकाळ ओळख होती. जयंतराव पाटलांनी आपणहून केलेली सूचना जेव्हा नाडकर्णीनी माझ्या कानावर घातली तेव्हा ते मुंबईत आल्यावर 
                                त्वरीत त्यांना भेटावे व त्यांचे मनोगत समजून घेऊन पुढील कार्यवाही करण्याचे ठरवले. त्याप्रमाणे नाडकर्णी, जहागिरदार व मी जयंतरावांना भेटण्यासाठी 
                                त्यांच्या मलबार हिलवरील निवासस्थानी गेलो. जयंतरावांनी आपल्या सहकाऱ्यांना बोलावून घेतले होते. तेथे आमची चर्चा झाली. वाळवे तालुका मर्यादित 
                                कार्यक्षेत्र असावे असे ठरले. शिक्षित तरुण वर्ग हा नोकरी मागण्यासाठी कारखान्याकडे वा व्यक्तिगत त्यांच्याकडे येतो, त्यांना नोकऱ्या देणे शक्य नसते. 
                                तेव्हा त्यांना स्वयंरोजगार वा उद्योजकतेकडे वळवणे अवश्य व इष्ट आहे. त्यासाठी ह्या परिसरातील सामान्य लोकांचीही मानसिकता बदलण्याची गरज आहे. 
                                एकार्थी हे ग्रामीण भागातील समाजाचे परिवर्तन घडवून आणण्याचे कार्य आहे, ते अल्पावधीत होण्यासारखे नाही. जरी १०२० वर्षे लागली तरी चालतील, 
                                पण नवी पिढी स्वयंसिद्ध व सक्षम बनवणे अगत्याचे आहे. विद्यापीठातून पदव्या घेतलेले युवक जेव्हा नोकरीत घेतले जातात तेव्हा त्यांचे व्यावसायिक 
                                कच्चेपण तसेच व्यावहारिक अज्ञान जाणवते. तेव्हा 'निमिड'ने जर ह्या दृष्टीने प्रस्ताव दिला तर त्वरित निर्णय घेऊन कार्यारंभ करता येईल असा एकूण 
                                जयंतरावांच्या निवेदनाचा आशय होता. त्यांना असा प्रस्ताव सादर करण्याचे आश्वासन देऊन आम्ही निरोप घेतला.<br> 
                                'निमिड'मध्ये ह्या संकल्पित प्रकल्पाबाबत विचारविनिमय करण्यात आला आणि त्याची रूपरेषा स्पष्ट करणारा प्रस्ताव जयंतरावांच्याकडे 
                                पाठवण्यात आला. त्याला अर्थात मंजूरी मिळाली.<br> 
                                अशा प्रकारे 'निमिड' आणि 'राजारामबापू पाटील ज्ञानप्रबोधिनी’ ह्यांच्या संयुक्त विद्यमाने सांगली जिल्ह्यातील वाळवा तालुक्यात 
                                'उन्नत लोकजीवन प्रकल्पा'चा प्रारंभ झाला.<br> 
                            </p>
                        </div>
                    </section>

                    <section class="feb">
                        <h2>फेब्रुवारी २०२४</h2>
                        <div class="feb1"> 
                            <p>
                                वाळवा तालुक्यात राजारामबापू पाटील यांनी स्वतः स्थापन केलेल्या आणि त्यांच्या स्मरणार्थ सुरू झालेल्या संस्था संकुलामधील 
                                'ज्ञानप्रबोधिनी' ही सामाजिक, शैक्षणिक व सांस्कृतिक कार्य करणारी क्रियाशील संस्था, वाळवा तालुक्यातील शैक्षणिक, औद्योगिक, 
                                वित्तीय व सांस्कृतिक संस्थांचे पाठबळ तिला लाभले होते.<br> 
                                व्यक्तिमात्र, परिवार, संस्था आणि परिसर ह्यांचा विकास घडवून आणण्याची प्रक्रिया स्थानिक पातळीवर सुरू करणे अत्यावश्यक आहे 
                                हे 'निमिड'ने पायाभूत मानले. ग्रामीण भागात बालकापासून प्रारंभ करून पालक, ग्रामस्थ व संस्थाचालक त्यांच्या साहाय्याने व सहभागाने 
                                विद्यमान संस्थांचे रूप पालटून आणि सामान्य नागरिकात आत्मविश्वास निर्माण करून लोकजीवन उन्नत करण्याच्या प्रतिज्ञेने हा प्रकल्प सुरू झाला.<br> 
                                उन्नत लोकजीवन प्रकल्पाचा उद्देश स्पष्ट होता. समाजाच्या विविधांगामध्ये सुधारणा करत सर्वागीण विकास घडवत नेणे आणि 
                                ग्रामीण लोकांचा उत्कर्ष साधणे, व्यक्तिमात्राच्या जीवनाची घडण त्याच्या बालपणापासून नव्हे तर मुख्यतः शैशवावस्थेतच होत असते. 
                                म्हणून वाळवा तालुका उन्नत लोकजीवन प्रकल्पाचा प्रारंभ बालकांचे शिक्षण ज्या पूर्वप्राथमिक म्हणजे बालवाडीपासून सुरू होते त्यापासून 
                                केला गेलाबालकाद्वारे त्यांच्या कुटुंबात प्रवेश, कुटुंबाद्वारे ग्रामसंस्थात प्रवेश आणि ग्रामसंस्थांमार्फत परिसर विकास अशा चढत्या भाजणीचा 
                                हा प्रवास होता. शिक्षणा‌द्वारे बालकांची जिज्ञासूवृत्ती जागृत करून व विविध अनुभव घेता येतील अशा पद्धतीचे ज्ञान व कौशल्य बाणवून 
                                जीवन जगण्यास समर्थ बनविणे.<br> 
                                आणि आपल्या वैयक्तिक, कौटुंबिक व सामाजिक जबाबदाऱ्या यथाशक्ती पार पाडण्यास सक्षम बनवणे हा उ‌द्देश उन्नत बालजीवन प्रकल्पामागे 
                                होता. बालवाडीमध्ये उन्नत लोकजीवनाचे बीज पेरता व रुजवता येईल अशी 'निमिड'ची धारणा होती. हा प्रकल्प स्थानिक लोकांनी आपला 
                                म्हणून चालवावा ह्यावर प्रथमपासून भर देण्यात आला होता.<br> 
                                प्रकल्पाची प्रमुख उ‌द्दिष्टे परिसरातील लोकराहणीमान व जीवनमान उन्नत करणे, परिसराचा एकात्मिक सर्वांगीण विकास घडवून आणणे, 
                                तळापासून लोकांच्याच साहाय्याने व सहकार्याने लोकजीवन सुधारणे, बालकापासून ते वृद्धापर्यत स्त्रीपुरुषाचे जीवन संस्कारित करणे, स्वावलंबन, 
                                आत्मप्रतिष्ठा आणि स्वयंविकास ह्यांची जोपासना करणे, स्थानिक लोकसंस्थाचा कल्याणकारी कार्यक्रमादवारे विकास व विस्तार करणे ही होती.<br> 
                                ह्या प्रकल्पासाठी 'निमिडने खैरनार यांची नेमणूक करून त्यांना इस्लामपुरला धाडले शिक्षण आणि व्यक्तिकेंदीत शिक्षण व प्रशिक्षण आणि 
                                त्यातही बालवाडीपासून प्राथमिक शाळातील चौथीपर्यतच्या मुलामुलीचे व त्यांच्या शिक्षकशिक्षिकांचे प्रशिक्षण आणि तदनुषंगाने स्त्रीपुरुष- 
                                पालकांचे जागतीकरण असा दीर्घ मुदतीचा आराखडा तयार करण्यात आला प्रथम वाळवे तालुक्यातील २५ गावे व नंतर उरलेली सुमारे 
                                २५ हे कार्यक्षेत्र निश्चित करण्यात आले.<br> 
                                टाटा इन्स्टिट्‌यूटच्या पदवीधर, बालमोहनसारख्या विदयालयातील मुलामुलींच्या प्रशिक्षिकाः सिंगापूरसारख्या प्रगत आग्नेयी राज्याच्या आरोग्य संयुक्त 
                                संचालिका आणि मुंबईत के. एम. ई. आदि इस्पितळात तसेच अनेक सेवाभावी संस्थात काय केलेल्या प्रतिमा हवालदार हयांच्याकडे बालवाडी 
                                शिक्षकशिक्षिकांचे प्रशिक्षण आणि महिला पालकांचे जागृतीकरण हे कार्य सोपवण्यात आले. स्थानिक पातळीवर शामराव पाटील, सुरेंद्र ग्रामोपाध्ये, 
                                जयद्रथ पाटील, दीपा देशपांडे आदी राजारामबापू पाटील ज्ञानप्रबोधिनीतील कार्यकत्यो मंडळींचे सहकार्य मिळाले. पहिले बालवाडी शिक्षकांचे 
                                शिबिर जाहीर झाले. साधारणपणे २०२५- शिक्षिका उपस्थित राहतील असा अंदाज होता. तथापि, प्रत्यक्षात चाळीसपेक्षा अधिक शिक्षिका 
                                आपली घरची कामे उरकून आणि आपले जेवणखाण बरोबर घेऊन हजर होत्या. त्यांच्याबरोबर चर्चा करताना ग्रामीण भागातील बालवाड्यांची 
                                अवस्था कळून आली. काही जिल्हा परिषदेने मान्य केलेल्या, काही स्थानिक संस्थांनी व कारखान्यांनी पुरस्कारलेल्या तर काही 
                                व्यक्तिशः आवड म्हणून सुरु केलेल्या होत्या.<br> 
                                त्यांचे वेतनमानधन- विषम होते; काहींना काहीच मिळत नव्हते. तथापि, आज ना उद्या आपल्या कामाचे महत्व पटेल व श्रमाचे चीज होईल 
                                ह्या आशेवर बालवाड्या चालविल्या जात होत्या. तथापि, सर्वांचा उत्साह ओसंडत होता. त्यात काही वृद्ध, कित्येक प्रौढ व इतर अगदी तरूण होत्या. 
                                त्यांनी आपआपल्या बालवाड्यांच्या उत्पतीची व सद्यस्थितीची कहाणी सविस्तर सांगितली. काही बालवाड्यांच्या वाटचालीत ग्रामस्थ लक्ष घालीत. 
                                पण बहुतेक बालवाड्‌यांमध्ये मुलामुलींना- प्रवेश मिळाला की, सारी जबाबदारी शिक्षिकेची अशीच समजूत असल्याची पालकांची वृत्ती होती. 
                                बालवाड्या ह्या आपल्या पाल्यांच्या विकासाची पायाभरणी करणाऱ्या व त्यांच्या मनाला संस्कारीत करणाऱ्या संस्था आहेत ह्याबद्दल फारशी जाण व आस्था नसावी. 
                                काही शिक्षिका ह्या प्रशिक्षित होत्या, पण बऱ्याच जणी प्रशिक्षण घेऊ न शकलेल्या होत्या. शहरातील बालवाड्यांना तत्रस्थ महिला मंडळांचे वा 
                                अन्य संस्थाचे पाठबळ मिळत असे. असे सुदैव इतरांना लाभत नसे.<br> 
                            </p>
                        </div>
                    </section>

                    <section class="mar">
                        <h2>मार्च २०२४</h2>
                        <div class="mar1">
                            <p>
                                ग्रामीण भागात वटपौर्णिमेचा दिवस सुवासिनी स्त्रिया कटाक्षाने पाळतात: अशा दिवशीही शिबिराला उपस्थिती भरगच होती. 
                                आपले ज्ञान अपुरे आहे; त्यात भर पडण्याची संधी आली आहे ती दवडू नये अशी अंतरिक भावना जेव्हा जेव्हा शिबिरे आयोजित 
                                केली तेव्हा तेव्हा प्रत्ययास आली.<br> 
                                बालवाड्यांतील व निवडक प्राथमिक शाळेतील मुलामुलींची क्षमता चाचणी घेण्याचा प्रयोग करण्याचे निमिङ'ने ज्ञानप्रबोधिनिच्या संमतीने ठरवले. 
                                मुंबईहून तत्संबंधी प्रशिक्षण घेतलेल्या व अनुभव मिळवलेल्या व्यावसायिकांचा संच 'निमिड'ने इस्लामपूरला नेला आणि प्रतिमा हवालदारांच्या 
                                नेतृत्वाखाली हा कार्यक्रम पार पाडला. त्यादिवशी राजारामबापू पाटील अभियांत्रिकी कॉलेजच्या परिसरात जणू जत्राच भरल्याचे दृश्य दिसले. 
                                सकाळपासून आपल्या पाल्यांना घेऊन त्यांचे आईवडील, आजोबाआजी येऊ लागले. ती गर्दी आवरणे अवघड होऊन बसले. 
                                आपल्या पाल्याची क्षमता काय आहे ह्यासंबंधी जिज्ञासा त्यांना होती हे हयावरून स्पष्ट होत होते. अन्य कुठल्याही अपेक्षा न ठेवता आपला 
                                आपण खर्च करून हे लोक आले होते.<br> 
                                मुलामुलींनी आपल्या परिसराच्या ज्ञानावर आधारलेले प्रदर्शन भरवावे, तसेच विविध बालवाड्यांनी काही कार्यक्रम बसवून ते सादर करावेत असाही 
                                प्रयोग करण्यात आला. त्याला गावोगावातील नागरिकांनी घांगला प्रतिसाद दिला.<br> 
                                'निमिड'ने २५ गावांची पाहणी केली आणि तेथील ग्रामस्थांच्या विशेषतः- महिलावर्गाच्या अडी- अडचणींची माहिती जमवली व ती संबंधिताना सादर केली.<br> 
                                राजारामबापू पाटील अभियांत्रिकी महाविद्यालयाचे प्राचार्य मकरंद जोगळेकर यांनी निमिड'ला तेथील शिबिरे, पाहण्या इत्यादी यशस्वी 
                                करण्यासाठी जातीने आपल्या सहकाऱ्यांनिशी सर्वतोपरी मदत केली त्यांच्या मनाला 'निमिड'चे कार्य विस्तारावे आणि तिचे आगळेपण व आद्यपण 
                                हे चिरस्थायी व्हावे असे सतत वाटत होते. इस्लामपूरला 'निमिड'ची शाखा उघडावी अशा कल्पनेला मूर्त स्वरूप द्यावे अशी त्यांनी सूचना केली. 
                                त्याप्रमाणे सांगली रत्नागिरी-सातारा-कोल्हापूर- ह्या भागासाठी इस्लामपूरला शाखा सुरू करण्यात आली. जोगळेकरांच्या मनात आणखी एक कल्पना होती. 
                                ती म्हणजे महाविद्यालयाच्या परिसरात व्यवस्थापन विकास संस्था स्थापन करावी. ते स्वतः सर्जनशील, कल्पक आणि व्यवहारी होते. त्यांनी वारणा 
                                अभियांत्रिकी महाविद्यालयाचे प्राचार्य संतपूर निवृत्त होताच त्यांना इस्लामपूरच्या ह्या संस्थेच्या उभारणीसाठी बरोबर घेतले आणि डॉ. देशपांडे ह्यांची नेमणूक 
                                करून व्यवस्थापन संस्थेचे उ‌द्घाटनही ठरवले. वालचंद उ‌द्योगगृहाचे विनोद दोशी, किर्लोस्कर उ‌द्योगाचे अधिकारी आणि मी ह्यांच्या उपस्थित हे उद्‌घाटन झाले. 
                                जोगळेकरांनी इस्लामपूरला दक्षिण महाराष्ट्रात अग्रगण्य शैक्षणिक केंद्र बनवावयाचा ध्यास घेतला होता. केंद्रीय व राज्यीय, वि‌द्यापीठीय व अन्य व्यावसायिक संस्थांचे 
                                सहकार्य मिळवावे आणि 'निमिड'च्या सहयोगाने पुण्यामुंबईतही- शैक्षणिक उपक्रम हाती घ्यावेत असे त्यांचा मनोदय होता.<br> 
                                तथापि, साखर कारखाना हा त्यांच्या पाठीशी मातृसंस्था म्हणून जोपर्यंत उभा होता तोपर्यंत ते साध्य होणे शक्य होते. नवनवे उपक्रम आणि त्यासाठी 
                                उभाराव्या लागणाऱ्या संस्था हयांना अर्थबळ सांप्रत मोठ्या प्रमाणात लागते ते जेव्हा शक्य होत नाही तेव्हा हे मनोरथ विरु लागतात. तसेच काहीसे 
                                इस्लामपूरला अनुभवास आले, 'निमिड'ने आपले चंबूगबाळे आवरून तेथील कार्याची समाप्ती केली.<br> 
                                भाऊसाहेब नेवाळकर यांनी निमिद्ची स्थापना १९७५ साली केली त्यानंतर निमिद्ची वात्च्ल आपण त्यांच्याच शब्दात आव्हनच्या गेल्या ९ अंकात वाचत 
                                आहोत जुन २०२३ अंकांपासूनची निमिद बद्दलची माहिती एप्रिल २०२४ च्या अंकात संपणार आहे. निमिडने जे विविध कार्यक्रम या काळात 
                                घेतले त्यांची यादी ह्या अंकात व पुढील अंकात देत आहोत.<br> 
                                संपादक<br> 
                                1. इंडस्ट्रीयल हेल्थ क्लबंची स्थापना व संकल्पना<br> 
                                2. वाळवा तालुका उन्नत लोकजीवन प्रकल्प बँक संचालकाची कार्यशाळा १९९१<br>
                                3. माजी सैनिकांसाठी उद्योजकता विकास प्रशिक्षण कार्यक्रम<br> 
                                4. इन्सटीटयूट ऑफ स्मॉल बिजनेस अॅन्ड इंडस्ट्री कार्यशाळेची स्थापना<br> 
                                5. EMCO TRANSFORMER LTD कामगार प्रशिक्षण <br> 
                                6. TYRESOLES (KARNATAKA) PVT LTD कामगार प्रशिक्षण<br> 
                                7. पंतप्रधान ग्रामीण रोजगार योजना<br> 
                                8. यंशवतराव प्रतिष्ठान आयोजित ग्रामपंचायत सदस्य प्रशिक्षण<br> 
                                9. उन्नत लोकजीवन प्रकल्प (सांगली)<br> 
                                10. वालचंद महविद्यालयात व्यवस्थापनशास्त्रावर व्याख्यानाचे आयोजन<br> 
                                11. विभागीय महिला मंडळाची स्थापना<br> 
                                12. बालमहोत्सवाचे आयोजन<br> 
                                13. तंत्रज्ञानातील विकास सर्टिफिकेट कोर्स V.J.T.I<br> 
                                14. पल 'प्रिमीयर पद्यमीनी लि. PAL उन्नत लोकजीवन प्रकल्प (कल्याण)<br> 
                                15. पुण्यात इंडस्ट्रीयल हेल्थ क्लबची स्थापना<br> 
                                16. पुण्यात इंडस्ट्रीयल हेल्थ क्बलची स्थापना<br>
                            </p>
                        </div>
                    </section>

                    <section class="apr">
                        <h2>एप्रिल २०२४</h2>
                        <div class="apr1">
                            <p>
                                'निमिड'चे कार्य आवरते घेण्याचा विचार माझ्या मनात घोळायला लागला. त्याच काळात मुंबई आय.आय.टी.कडून अत्यंत आकर्षक अशी 
                                सूचना आली. आय.आय.टी.शेवटचे वर्ष संपत असताना स्वेच्छेने उ‌द्योजकता विकास प्रशिक्षणाचा लाभ मिळावा ह्या उ‌द्दिष्टाने निमिडने कार्यक्रम करावा. 
                                डॉ. सुभाषबाबू ह्यांना आय.आय.टीच्या वि‌द्यार्थ्यांनी उ‌द्योजकतेकडे वळावे असे वाटत होते. त्यादृष्टीने त्यांचे प्रयत्नही चालू होते. त्यांच्याकडून सूचना 
                                आल्यावर नाडकर्णी, विक्रम शिखरे व मी त्यांना भेटण्यासाठी आणि त्यांचे मनोगत समजून घेण्यासाठी पवईला गेलो. विक्रम शिखरे हे आय.आय.टी. 
                                मुंबईचे माजी विद्यार्थी, 'निमिड’मध्ये ते प्रशिक्षण कार्यात भाग घेत. विचार विनिमयानंतर मे महिन्यात परीक्षा संपल्यावर तीन दिवसांचा कार्यक्रम हाती घ्यावा, 
                                तो दरवर्षी चालावा आणि त्याला प्रतिसाद कसा मिळतो त्यावरून ह्या कार्यक्रमाचा विस्तार करण्याबाबत विचार करावा असे ठरले. त्याप्रमाणे पहिला कार्यक्रम झाला. 
                                त्याला विद्यार्थ्यांकडून चांगला प्रतिसाद लाभला. ह्या कार्यक्रमाकडे बघण्याची 'निमिड'ची भूमिका आर्थिक लाभाची मुळीच नव्हती. आय.आय.टी. शिक्षित 
                                वि‌द्यार्थी मोठ्या प्रमाणात परदेशात जातात व स्थानिक होतात. परदेशात, प्रायः अमेरिकेत त्यांना अनेक संधी उपलब्ध होतात आणि कित्येक जण उच्चपदेही 
                                प्राप्त करतात. अमेरिकेत भारतीय नशीब काढण्यासाठी जातात हे खरे. तथापि, त्यांच्या उच्च शिक्षणाचा फायदा भारताला मिळत नाही. 
                                हा ओघ ओसरत जावा म्हणून प्रयत्न व्हावेत असा मतप्रवाह भारतात कित्येक वर्षापासून व्यक्त होत होता. मी स्वतः अमेरिकेला गेलो असता 
                                इंडियन इन्व्हेस्टमेंट सेंटरच्यावतीने स्टॅन्सफर्ड वि‌द्यापीठात माझे भाषण तेथील विद्यार्थ्यांसाठी आयोजित करण्यात आले होते. त्या भाषणात मी 
                                भारतात औ‌द्योगिक दृष्ट्या होत चाललेल्या बदलाचे स्वरूप आणि त्यांच्या संदर्भात निर्माण होणाऱ्या विविध संधी ह्यावर प्रकाश टाकला होता आणि म्हटले, 
                                'तुम्ही जर भारतात परतलात आणि त्या संधीचा उपयोग केलात तर भारताच्या अर्थव्यवस्थेला अवसान येईल. तुम्ही येथून परतलात तर तुमची येथील 
                                जागा कोणीतरी घेईल; पण भारतात निर्माण होणाऱ्या जागा घेण्यासाठी तेथे अन्य देशांतून कोणी येणार नाही!’ ह्या परदेशगमनाच्या प्रवृत्तीला 
                                आळा घालणे हे दुर्धर आव्हान भारतापुढे आहे.<br> 
                                'निमिड'ने ह्या संदर्भात केवळ उ‌द्योजकता प्रशिक्षणाचा कार्यक्रम केला नाही तर आय.आय.टी. पवईमधील जे विद्यार्थी अमेरिकेस गेले, तेथे अधिक 
                                शिक्षण व अनुभव मिळवून परत आले, आपला स्वतःचा स्वतंत्र व्यवसाय करून नावलौकिक मिळवते झाले अशा माजी विद्यार्थ्यांनाच वर्तमान 
                                वि‌द्यार्थ्यांसमोर आपले अनुभव कथन करण्यासाठी उभे केले. तसेच परदेशात न जाता येथे उ‌द्योगव्यवसाय सुरु करून यशस्वी झालेल्या  माजी 
                                वि‌द्यार्थ्यांनाही निमंत्रित केले. त्यासाठी पी.एस. देवधर यांना आपल्या उ‌द्योगाची कहाणी सादर करण्यासाठी पाचारण केले. ते जरी आय.आय.टी.चे 
                                वि‌द्यार्थी नव्हते तरी उ‌द्योजकता अंगी असल्यास भारतात व्यक्ती कोणत्या पदापर्यंत पोहोचते आणि आपल्या ज्ञानाच्या व उ‌द्योजकतेच्या जोरावर 
                                यशस्वी होते ह्याचे साक्षात उदाहरण म्हणून त्यांना वि‌द्यार्थ्यांबरोबर बातचीत करण्यासाठी बोलावले होते. त्याचबरोबर उच्च शिक्षण नसतानाही 
                                उ‌द्योजकता व कल्पकता असणाऱ्या क्वाड्रिकॉनच्या अनु भगतसारख्या व्यक्तींना ह्या कार्यक्रमात सहभागी करण्यात आले होते.<br> 
                                अर्थात 'निमिड'चा प्रपंच आवरता घेण्यास मी सुरुवात केली असल्यामुळे नव्या उपक्रमांच्या कार्यक्रमांना मी विश्रांती दिली. 
                                'निमिड'चा डिंडिम हा वाजत राहिला. त्याचे प्रमुख कारण मानव संसाधन विकासाच्या क्षेत्रात तिने घातलेली मौलिक भर हे होते. 
                                दिल्लीची आय.आय.टी. तसेच पंजाबची चंदिगडमधील<br> 
                                अभियांत्रिकी संस्था ह्यांनी आवर्जून 'निमिड'चा एक संस्थापक म्हणून मला निमंत्रित केले आणि उ‌द्योजकता विषयावर मोठ्या 
                                प्रमाणावर विचारसत्रे आयोजित केली. तथापि, जसा मी अन्य संस्थांतून 'यदहरेव विरजेत् तदहरेव प्रवजेत्।' हे सूत्र पाळले, 
                                तसे मला 'निमिड’बाबत पाळता आले नाही. सहकाऱ्यांच्या सहभागाने 'निमिड'ची स्थापना झाली तरी तिच्या जन्मदात्याच्या भूमिकेत 
                                मी होतो. त्यामुळे तिचे आगमन जसे करण्यात आले तसे तिचे अवतारकार्य संपले असे लक्षात आल्यावर तिचे यथोचित विसर्जन करणेही
                                माझीच जबाबदारी आहे असे मी मानले. रंगमंचावरील प्रवेश जसा संपला की जसा पडदा पाडावा लागतो तसाच हा प्रसंग मला वाटतो. 
                                त्याचा ना खेद, ना खंत!<br> 
                                विविध संस्थांकरिता “निमिड”ने आयोजित केलेले कार्यक्रम / कार्यशाळा<br> 
                                १. कल्याण गियरिंग प्लांट कार्यक्रम <br> 
                                २. बँक कर्मचार्यांसाठी प्रशिक्षक प्रशिक्षण कार्यक्रम <br> 
                                ३. कार्यकारी अधिकार्यांसाठी उद्योजकता विकास कार्यक्रम <br> 
                                ४. ग्राम पंचायत सदस्यांसाठी ‘पंचायत राजद्वारे प्रशासनावर कार्यशाळा’ कार्यक्रम<br> 
                                ५. ग्रामपंचायत सदस्यांसाठी ‘पंचायत राज प्रशासनावर कार्यशाळा’ कार्यक्रम<br> 
                                ६. समाज विकासासाठी ‘उन्नत लोकजीवन संकल्प’ कल्याण<br> 
                                ७. महिला आणि बालकल्याणासाठी धोरण विकास <br> 
                                ८. व्यवस्थापन विद्यार्थ्यांसाठी उद्योजकता विकास कार्यक्रम<br> 
                                ९. व्यवस्थापकासाठी नेतृत्व विकास कार्यक्रम<br> 
                                १०. ISO प्रमाणपत्रांसाठी प्रशिक्षण कार्यक्रम<br> 
                                ११. SSI युनिट्ससाठी विपणनासाठी प्रशिक्षण कार्यक्रम<br>
                            </p> 
                         </div>
                    </section>

                    <section class="may">
                        <h2>मे २०२४</h2>
                        <div class="may1">
                            <p>
                                मी राजकीय क्षेत्रातून १९४७ सालीच निवृत्त झालो होतो. संयुक्त महाराष्ट्राच्या लढ्यापासून मी अलिप्त राहिलो. याचे प्रमुख कारण तो प्रायः राजकीय लढा होता आणि मी सुमारे दहा वर्षांपूर्वी राजकीय 
                                कार्यापासून फारकत घेतली होती. पुन्हा राजकीय क्षेत्रात सक्रीय व्हावयाचे नाही अशी जरी प्रतिज्ञा केलेली नव्हती तरी मनाने पक्षीय राजकारण वर्ज्य केले होते. राज्याराज्यातील राजकीय संघर्ष फार 
                                ताणत नेले तर ते भारत स्वतंत्र झाल्यावर भावनिक एकात्मतेला बाधक ठरतील अशीही माझी मनोभावना बनली होती. त्रिखंड भारत मर्मभेदी आघातांपासून सावरत होता. राजकीय मतभेदांचे रूपांतर 
                                ते फार ताणले गेले तर नकळत मनभेदात होते हे देशाच्या फाळणीमुळे ढळढळीतपणे प्रत्ययास आले होते. फाळणीच्या खोलवर झालेल्या जखमाही भरून आलेल्या नव्हत्या. लोकशाही भारतात 
                                राज्याराज्यातील प्रश्न कसे सोडवावे याबद्दलच्या संहिता, संकल्पना, सिद्धान्त व तंत्रपद्धती अस्तित्वात नव्हत्या. तत्संबंधी सूत्रे क्रांतदर्शी मुत्सद्यांनी घालून द्यावयास हवी होती. एकाच राजकीय पक्षातील 
                                दोन भौगोलिकदृष्ट्या संलग्न प्रांतातील सत्ताधारी राजकीय प्रणेते निर्णय कसे घेतात व ते अमलात आणण्याबाबत कसे वागतात याचा अनुभव द्वैभाषिक निर्मितीच्या निमित्ताने आलेला होता. सीमाप्रश्नाचा 
                                निर्णय तर संलग्न राज्यांचा सीमा प्रदेश बव्हंशी द्वैभाषिकच असल्यामुळे आणि त्यांना आर्थिक व सांस्कृतिक इतिहास असल्यामुळे केवळ तात्विक वा तांत्रिक मुद्द्यानुसार सोडवणे दूरापास्त आहे असे 
                                मला सतत वाटत आले होते. या ऐतिहासिक समस्या कालांतरानेही समाधानकारकपणे सुटण्यासारख्या नसतात. कारण त्या केव्हाच भावनिक व क्लिष्ट बनलेल्या असतात. या भावनांची तीव्रता त्यांना 
                                उत्तरोत्तर जटील बनवत जाते व त्यांचे रूपांतर द्वेषातच नव्हे तर वैरभावात होते. अशा समस्या संघर्षापेक्षा सामंजस्य व समन्वयाच्या आश्रयानेच सोडवण्याचा मार्ग श्रेयस्कर ठरतो. तसेच महाजन 
                                आयोगाला  महाराष्ट्राने मान्यता दिली होती. संयुक्त महाराष्ट्र झालाच पाहिजे ह्या आंदोलनापासून मी दूर राहण्यास कारणीभूत झाली होती. मी सार्वजनिक जीवनात प्रादेशिक हितापेक्षा राष्ट्रीय एकतेला 
                                प्राधान्य देत होतो. १९६२च्या सार्वत्रिक निवडणुकीच्या प्रचार-प्रसिद्धी-प्रकाशनाची जबाबदारी यशवंतरावांच्या आग्रहामुळे मी स्वीकारली अशी जाहीर वाच्यता होताच ‘मी काँग्रेसवासी झालो’ असा 
                                पुकारा नवयुगचे बलदंड संपादक आणि संयुक्त महाराष्ट्र आंदोलनातील बिनीचे प्रणेते बाबुराव अत्रे यांनी केला. वस्तुतः राजकारणापेक्षा व्यावसायिकतेतील एक सहज न मिळणारी संधी म्हणून मी 
                                यशवंतरावांना माझा होकार दिला होता.<br> 
                                मला निवडणूक प्रचार-प्रसिद्धी-प्रकाशन यांचा अनुभव अजिबात नव्हता असे म्हणता येणार नाही. बेचाळिशी आंदोलनातील प्रसिद्धी-प्रचार-पत्रके आणि ‘जयहिंद’ दैनिकातील लेखन याखेरीजही मला 
                                पक्षाच्या मतपत्राचा काहीसा अनुभव होता. ‘नवयुग’चे विशेषांक काढल्याच्या निमित्ताने प्रसिद्धी व प्रकाशन तंत्राची ओळख होती. नाही म्हणताना मुंबई नगरपालिकेच्या १९५४च्या निवडणुकीला माझे 
                                परममित्र रामभाऊ मोहाडीकर यांचा भाऊ प्रकाश हा उभा राहिला असताना व ती निवडणूक अटीतटीची असताना मी प्रकाशच्यावतीने प्रचारापासून मतमोजणीपर्यंत मनापासून काम केले होते. <br> 
                                आता ही जबाबदारी घेणे भाग पडल्यामुळे मला सर्वांगीण विचार व निर्णय करून आधुनिक युगाला साजेशा व्यावसायिकपणे प्रचार-प्रसिद्धी प्रकल्पाची उभारणी करावी असे वाटले. अन्य लोकशाहीप्रधान 
                                देशात सार्वत्रिक राजकीय निवडणुका लढवण्यासाठी पक्षोपक्ष कोणती साधने वापरतात व व्यूहरचना कशी करतात याची शक्य ती माहिती मिळवण्यामागे मी लागलो. माझ्याबरोबर लेखन करण्यासाठी 
                                संकल्पित महाराष्ट्र टाईम्समध्ये सहसंपादक म्हणून नियुक्त झालेले गोविंद तळवलकर यांना सहकारी म्हणून बोलावले. तळवलकर हे व्यासंगी होते. पत्रकारितेचा पेशा त्यांनी स्वखुशीने पत्करला होता. 
                                त्यांचे काका गोपीनाथ तळवलकर, तसेच एस.एम.जोशी, व्ही.एम.तारकुंडे अशा महाभागांचे साहचर्य त्यांना लहानपणापासून लाभलेले होते. एम.एन.रॉय यांच्या विचाराचे व समाजवादी तत्वप्रणालीचे 
                                संस्कार त्यांच्यावर झालेले होते. तथापि, तळवलकर कोणाचेही गुरुत्व न पत्करलेले होते. द्वा.भ.कर्णिक हे ‘महाराष्ट्र टाइम्स’चे पहिले नियुक्त संपादक. त्यांच्यामागून गोविंदरावांकडे संपादकत्वाची धुरा 
                                आली आणि आपल्या व्यासंगी वृत्तीमुळे आणि भाषाप्रभुत्वामुळे त्यांनी ती व्यावसायिकदृष्ट्या समर्थपणे वाहिली. तिला प्रारंभकाळात या प्रचार-प्रकाशनाच्या कार्यालयातील उण्यापुर्‍या वर्षाभराच्या अनुभवाने 
                                प्रगल्भता लाभली. तळवलकर या अल्पकाळातील कार्यानुभवाचे ऋण मान्य करतात. प्रायः संपूर्ण वेळ देऊन कार्यभार उचलणारा मीच होतो. गोविंदराव बराच वेळ देत असत. इतरांचे सहकार्य व ऋण होतेच. 
                                तथापि, यशापयशाची जबाबदारी अन्य कोणावर नव्हती.<br> 
                            </p>
                        </div>
                    </section>

                    <section class="june">
                        <h2>जून २०२४</h2>
                        <div class="june1">
                            <p>
                                सकाळपासून रात्रीपर्यंत झपाटल्यासारखा मी त्या कार्यात स्वतःला झोकून दिले. अमेरिकेतील डेमोक्रॅटिक व रिपब्लिकन पक्षांचे, ब्रिटनमधील हुजूर व 
                                मजूर पक्षांचे, जर्मनी-जपानमधील ख्रिश्चन डेमोक्रॅटिक, राष्ट्रीय लोकशाही, सत्ताधारी व विरोधी पक्षांचे निवडणूक प्रचारसाहित्य त्या त्या देशांच्या 
                                दूतावासाकडून मिळवले. केवळ काँग्रेस पक्षाच्या प्रचारसाहित्य निर्मितीचेच ध्येय व धोरण न ठेवता, सार्वत्रिक निवडणूक ही लोकशाही मूल्यांची 
                                जोपासना आणि मतमतांतराची महात्म्यता सामान्य नागरिकांना पटवण्याची ही प्रबोधनात्मक सुवर्णसंधी आहे ही दृष्टी ठेऊन प्रचार-प्रसिद्धी-प्रकाशनाची 
                                मांडणी आणि आखणी केली. तोपर्यंत कोणाही भारतीय राजकीय पक्षाने केला नव्हता वा करण्याचा विचारही मनात आणला नव्हता अशी नाविन्यपूर्ण 
                                व प्रभावी योजना आखून, ती प्रकल्प म्हणून हाती घेण्यात आली. तोपर्यंत अस्तित्वात न आणलेल्या आधुनिक तंत्रज्ञानाचा वापर करून दृक्‌-श्राव्य पद्धतीने 
                                प्रचार-प्रसिद्धी व्हावी म्हणून विविध क्षेत्रातील मान्यवरांना पाचारण केले. <br> 
                                सिद्धहस्त गीतकार अण्णा माडगूळकरांना धोटे-कुटुंबाच्या खोपोली येथील अल्टा लॅबोरेटरीच्या विश्रामगृहात नवरात्राच्या दिवसात जणू कोंडून घालून 
                                ‘मराठवाडा मोलाचा’, ‘या कोकणात आता येणार रेलगाडी’, ‘डांग्या खोकला झाला गं बाई’, ‘माझं नांव जना’ अशी गाणी लिहून घेतली. 
                                ख्यातनाम संगीत-दिग्दर्शक वसंत देसाई यांच्याकडून तीन दिवसांचे शाहीर-शिबीर आयोजून साबळे, फरांदे, आत्माराम आदी शाहीर पथकांकडून 
                                गाणी बसवून घेतली. वर्‍हाड, मराठवाडा, आदी भागातील शाहीरांना निमंत्रण पाठवून या प्रचारकार्यात सामील करून घेतले.<br> 
                                ‘लष्करशाहीचा पुजारी’ अशासारख्या आणि ‘सवाल जवाब’सारख्या विरोधी पक्षाच्या टीकेला, आरोपांना आणि भूमिकेला सडेतोड उत्तर देणार्‍या 
                                पुस्तिका स्वतः लिहून आणि इतरांकडून लिहून घेऊन एकूण बत्तीस पुस्तिका वेळेवर तयार करून वितरित केल्या. भारतात त्या काळात अग्रगण्य 
                                असलेल्या मौज प्रकाशन गृहाने या पुस्तिका वेळेवर छापून दिल्या.<br>  
                                त्या वेळी टेलिव्हिजन, टेपरेकॉर्डर, कॅसेट्स्‌, आदी साधने उपलब्ध नव्हती. ग्रामोफोन व ध्वनितबकड्या मात्र कित्येक दशके वापरात होत्या आणि 
                                त्या प्रायः संगीताच्याच असावयाच्या. ग्रामोफोनचा प्रसार बर्‍याच खेड्यापर्यंत झालेला होता. अण्णा माडगूळकरांनी रचलेल्या आणि वसंतराव देसाईनी 
                                सुरावटीत बसवलेल्या गीतांच्या तबकड्या तयार करून महाराष्ट्रातील असंख्य गावी ग्रामोफोन असतात म्हणून प्रचारकार्याला त्या पाठवाव्या असे ठरवले. 
                                तबकड्या तयार करणारी एकमेव कंपनी म्हणजे ‘ग्रामोफोन कंपनी’ आणि ती कलकत्त्याजवळील डमडम येथे होती. तिच्याकडे मागण्या एवढ्या असत 
                                की जो भेटे तो मला सांगे की सहा महिन्यातदेखील त्या तबकडया त्यांच्याकडून तयार करून मिळणे अशक्यप्राय आहे. मी स्वतः रेल्वेने मुंबईहून कलकत्त्याला गेलो. 
                                भास्कर मेनन या ग्रामोफोन कंपनीच्या महाव्यवस्थापकांना भेटलो. त्यांनी आपला पुढील आठ-दहा महिन्यांचा उत्पादन कार्यक्रम माझ्यापुढे टाकला. 
                                माझी मागणी संकल्पित वेळेत पुरी करणे कसे शक्य नाही हे मला पटवण्याचा प्रयत्न केला. पण मी त्यांच्या खनपटीलाच बसलो आणि ‘भारतात प्रथमच 
                                सार्वत्रिक निवडणुकीत या तबकड्या इतक्या मोठया प्रमाणात वापरण्यात येणार आहेत; तेव्हा तुम्ही भावी व्यापाराची शक्यता लक्षात घेऊन या माझ्या मागणीचा 
                                विचार करावा’ अशी हुज्जत व गळ घातली. अखेर त्यांची संमती मिळवून आणि पुढील दोन महिन्यात त्या मला निश्चित उपलब्ध होतील असे आश्वासन घेऊन परतलो. 
                                दोन महिन्यानंतर मी पुन्हा रेल्वेने कलकत्त्यास गेलो आणि स्वतः त्या प्रचार-गीतांच्या सार्‍या तबकड्यांचे अवजड ओझे घेऊन मुंबईस परतलो. ह्या सर्व उपक्रमामुळे 
                                महाराष्ट्र प्रदेश काँग्रेस समितीच्या प्रचाराला नवी दिशा मिळाली.<br> 
                                व्यापार-प्रचारी लघुपट, अल्पपट जाहिरातीच्या स्वरूपात प्रचारात होते. ते चित्रपटगृहात दाखवले जात. त्यांचे स्वरूप प्रायः क्षणिक प्रसिद्धीचे असे. 
                                कंपन्या त्यांच्या मालाचा प्रचार व प्रसार करण्यासाठी त्या पटांचा उपयोग करीत. या माध्यमाचा उपयोग निवडणुकीच्या प्रचारात करण्याचे योजिले. 
                                मराठी चित्रपट काढून नाव मिळवलेल्या राम गबाले यांना हाताशी धरले आणि त्यांच्याकडून ‘आवाहन’ शीर्षकाखाली मराठी आणि हिंदी, तसेच ‘कॉल’ 
                                या शीर्षकाच्या इंग्रजी माध्यमातील फिल्म्स तयार करून घेतल्या. १८५७पासून सुरू झालेला भारतीय स्वातंत्र्यसंग्राम व काँग्रेसचे त्यामधील १८८५नंतरचे योगदान हा 
                                हेतू ध्वनीचित्रफीत सर्वत्र दाखवण्यामागे होता. त्याचबरोबर चित्रपटगृहामध्ये दाखवता येतील अशा अत्यल्प प्रचाराच्या चित्रफितीही तयार करण्यात आल्या.<br> 
                            </p>
                        </div>
                    </section>

                    <section class="july">
                        <h2>जुलै २०२४</h2>
                        <h3><strong>महाबळेश्वर शिबीर</strong></h3>
                        <div class="july1">
                            <p>
                                शेवटी महाबळेश्वरला दोन दिवसांचे मंत्री, नेते, कार्यकर्ते व शाहीर यांचे शिबिर घ्यावयाचे ठरवण्यात आले. या शिबिराची व्यवस्था 
                                साताराजिल्हा काँग्रेस कमिटीकडे सोपवण्यात आली. हे शिबिर अथपासून इतिपर्यंत लष्करी कार्यक्षमतेने चालवण्याची जबाबदारी माझी होती. 
                                पाच हजारांपेक्षा अधिक छोटेमोठे क्रियाशील काँग्रेस कार्यकर्ते या शिबिरात उपस्थित होते. यशवंतरावांपासून सारे ज्येष्ठ नेते आणि मंत्री, खासदार, 
                                आमदार, जिल्हा काँग्रेस पदाधिकारी, वाईच्या प्राज्ञपाठशाळेचे तर्कतीर्थ लक्ष्मणशास्त्री जोशी, लोकसत्तेचे संपादक हणमंतशास्त्री महाजनी, 
                                नुकताच सनदी नोकरीचा राजीनामा देऊन काँग्रेस पक्षाला येऊन मिळालेले स.गो. बर्वे, अण्णा माडगूळकर, वामन चोरघडे, वसंत देसाई 
                                आदींनी वर्णी लावली होती. याच शिबिरात, मला वाटते, प्रजा समाजवादी पक्षातील विठ्ठल गाडगीळ, मोहन धारिया आदींनी काँग्रेस पक्षात प्रवेश केला.<br> 
                                शिबिराची व्यवस्था चोख होती. कार्यक्रम-पत्रिकेप्रमाणे कार्यवाही होत होती. सवड मिळताच गटागटाने चर्चा होत राहत. 
                                एकूण वातावरणात उदंड उत्साह आढळत होता. सक्रीय कार्यकर्त्यांच्या हातात प्रकाशित पुस्तिका होत्या. प्रसिद्धी-साहित्याचे प्रदर्शनच मांडले होते. 
                                पश्चिम महाराष्ट्र, कोकण, नागपूर-वर्‍हाड, मराठवाड्यातील शाहिरांच्या तालमी वसंतराव देसाई घेत होते. दुसर्‍या दिवशी दुपारच्या भोजनाच्या वेळी 
                                आबासाहेब खेडकर मला म्हणाले, “भाऊसाहेब, दुपारच्या सत्रात तुमचा कार्यक्रम मी जाहीर केला आहे.” हे ऐकून मी चकितच झालो. एकूण कार्यक्रम मीच ठरवलेला 
                                असल्यामुळे पत्रिकेत माझा कार्यक्रम नव्हता. मी विचारले, “आबासाहेब मला न विचारता तुम्ही हे कसे जाहीर केलेत?” ते म्हणाले, 
                                “मी जाहीर केले याचे कारण, मला असे सुचवण्यात आले की भाऊसाहेबांनी पक्षाच्या प्रचारसभेत कसे वागावे? विरोधी पक्षियांनी तेथे प्रश्न उपस्थित केले 
                                तर त्याला उत्तरे कशी द्यावीत? श्रोतृवर्गाच्या मनोभूमिकेचा रागरंग कसा ओळखावा? हा वस्तुपाठ घ्यावा आणि त्याचे प्रात्यक्षिक दाखवावे आणि मला वाटले की 
                                ही चांगली सूचना आहे. तसे प्रात्यक्षिक पाहिल्यावर काsर्यकर्त्यॉंच्या आत्मविश्वासात अधिक भर पडेल म्हणून मी तसे जाहीर केले!”<br> 
                                मी - “ही सूचना कोणी केली?”<br> 
                                आबासाहेब - “अहो, ती सूचना तुमचे मित्र माडगूळकर, चोरघडे, वैराळे आदींकडून आली.”<br> 
                                माझ्या डोक्यात लख्ख प्रकाश पडला. भाऊसाहेबांची गंमत करावी हा हेतू या मित्रमंडळाचा असेलही. पण भाऊसाहेबांची थोडी फजिती झाली तर बघावयास 
                                मिळावी हाही नसेलच असे वाटले नाही. पण अशा अचानकपणे उपटणार्‍या प्रसंगात व्यक्तिमात्राची खरी कसोटी लागते. ते प्रसंग तुम्ही किती कौशल्याने निभावून 
                                नेता यावरून लोकही तुमच्या कार्यक्षमतेचे, प्रसंगावधानतेचे व सर्जनशीलतेचे मोजमाप करतात. तेव्हा हे एकपरी मित्रांनीच माझ्याशी अवाक्षर न बोलता परस्पर 
                                आबासाहेबांच्या कानी लागून आव्हानच दिले आहे असे मी मानले. भोजन संपल्यावर तमाम पाच हजार श्रोतृवर्ग उत्कंठितपणे प्रात्यक्षिकासाठी जमलेला आहे हे मी पाहिले. 
                                आपलीही सर्वांसमोर सत्त्वपरीक्षाच आहे आणि तीत यशस्वी व्हायलाच पाहिजे अशी मनाशी खूणगाठ बांधून मी त्या विशाल काठोकाठ भरलेल्या शामियान्यात प्रवेश केला. 
                                बहुतेकांना बरेचसे प्रचारसाहित्य मिळालेले होतेच. यांच्यामागे मुख्यतः मी आहे हेही त्यांना कळले होते. तेव्हा व्यासपीठावर येताच टाळ्यांचा कडकडाट झाला. मी प्रथम 
                                सभाशास्त्राची सूत्रे संक्षिप्तपणे सोप्या भाषेत मांडली. जाहीर सभांमध्ये आणि त्यातही निवडणूक जाहीरसभांमध्ये कोणकोणते प्रसंग येण्याची शक्यता असते; गडबड होऊ 
                                लागली तर आवाज उंचावून आत्मविश्वास दर्शवून ती थांबवणे पुष्कळ वेळा कसे इष्ट व अवश्य असते, इत्यादी मुद्दे मांडत गेलो. काही मुद्द्यांना समर्पक उत्तरे देता येतात, 
                                काही अडचणीच्या मुद्द्यांना सकृत्दशनी सत्य वाटणार्‍या उत्तराने बेमालूम बगल देऊन उत्तरे द्यावी लागतात. ज्या वेळी भाषणासाठी उभे राहता त्याआधी आपण विषय कसा 
                                मांडणार आहोत? त्यातील महत्त्वाचे व मनाची पक्कड घेणारे मुद्दे कोणते? तसेच काही घटनांचा व विरोधी पक्षांच्या उणिवांचा यथायोग्य उपयोग करत श्रोतृवर्गाला पटत जाईल 
                                अशी भूमिका वठवावी लागते असे मी प्रतिपादन करत गेलो. जाहीर प्रसंगानुसार काही नाट्यही आणावे लागते. शरीर-भाषा महत्त्वाची असते. हातवारे, मुद्राभिनय आदींचा उपयोग 
                                करणे प्राप्त होते. मला वाटते सामान्य श्रोतृवर्गाला ते पटत गेले. पण त्यानंतर चिठ्ठ्या येण्यास सुरुवात झाली. त्या चिठ्ठ्या बहुधा माझ्या मित्रमंडळाच्या प्रेरणेनेच येऊ लागल्या असाव्या. 
                                त्यापैकी प्रथम आलेल्या काही सवालांना जबाब कसा द्यावा हे मी सविस्तर स्पष्ट केले. नंतर महाराष्ट्राच्या आकडेवारीसंबंधी प्रश्न येऊ लागले. तेव्हा मी हे प्रात्यक्षिक आवरते घ्यायचे ठरवले 
                                आणि म्हटले, “प्रश्नकर्त्याने ही आकडेवारी माझे मित्र सदुभाऊ बर्वे ह्यांना भेटल्यास ते देतील.”<br> 
                                हे सांगताच टाळ्यांचा पुन्हा कडकडाट झाला आणि मी त्या परीक्षेला उतरलो असे समाधान वाटले. बर्वे आदी स्नेह्यांनी अभिनंदन केले. बर्वे म्हणाले, “तुमच्या कार्यक्षमतेसंबंधीचा माझा 
                                आदर शतपटीने वाढला आहे. तुमच्यासारखे शंभर कार्यकर्ते असतील तर समाजाचे पांग फिटतील आणि त्याचा चेहरामोहरा पार पालटेल!” मी हसलो आणि म्हणालो, “बर्वेसाहेब, माझ्यापेक्षा 
                                कितीतरी सरस कार्यक्षमता असलेल्या व्यक्ती शेकडोंनी आपल्या समाजात आहेत. त्यांना शोधल्यास आणि विश्वास टाकून संधी दिल्यास, त्या माझ्यापेक्षा उजवी कामे करून दाखवतील. 
                                प्रश्न आहे त्या शोधणार कोण? शोधकः तत्र दुर्लभः। गुणवत्तेच्या पाठीशी राहून त्यांना संधी आणि साहाय्य देणार कोण?” या शिबिरामुळे महाराष्ट्रातील काँग्रेस कार्यकर्त्यांशी माझी ओळख झाली 
                                आणि सदुभाऊ बर्व्यांशी माझा गाढ स्नेह जडला. या प्रचार-प्रसिद्धी-प्रकाशनांमुळे काँग्रेस कार्यकर्ते म्हणत की, ‘भाऊसाहेबानी आम्हांला बोलते केले.’ यापेक्षा दुसर्‍या प्रशस्तीची जरूरी वा 
                                मातब्बरी ती काय? शिबिर संपले. लगेच मी मुंबईचा रस्ता धरला.<br> 
                                निवडणूक झाली. महाराष्ट्रात काँग्रेस पक्षाला अपूर्व यश प्राप्त झाले. तीन चतुर्थांशापेक्षा अधिक उमेदवार निवडून आले. विरोधी पक्षांचे ज्येष्ठ व श्रेष्ठ पुढारी हरले. एकपरी मला उदास वाटले; 
                                कारण एवढ्या प्रचंड बहुमतामुळे संसदीय लोकशाहीत सतत अंकुश चालवणारा कार्यक्षम व तत्पर तसाच अभ्यासू प्रबळ विरोधी पक्ष अल्पसंख्य अतएव दुर्बल झाला. झाले ते बरे झाले नाही 
                                असे माझ्या मनाला बोचत राहिले. मात्र यशवंतरावांनी आत्मविश्वासाने माझ्यावर टाकलेली जबाबदारी त्यांच्या अपेक्षेप्रमाणे मला पार पाडता आली याबद्दल समाधानही वाटले.<br> 
                                निवडणुकीतील या अपूर्व यशामुळे यशवंतराव आणि काँग्रेस पक्ष आनंदी झाल्यास नवल नव्हते. एका जाहीर सभेत यशवंतराव म्हणाले, “काँग्रेसपक्षाच्या या अपूर्व यशाची तीन कारणे आहेत -<br> 
                                एक - काँग्रेस पक्षाच्या कार्यक्रमाबद्दल बहुजन समाजाला वाटणारा विश्वास, दोन - बहुजन समाजातील सक्रीय कार्यकर्त्यांच्या हाती प्रशासनाची आलेली सुसंधी, तीन - निवडणुकीसाठी 
                                प्रसृत झालेल्या अभिनव प्रचार साहित्यांचा व माध्यमाचा वापर.” यशवंतरावाना दिलेले वचन माझ्याकडून पूर्ण झाले हे त्यांच्या या उद्गारावरून स्पष्ट झाले. सार्वत्रिक निवडणुकीची धामधूम 
                                ओसरल्यावर माझी यशवंतरावांशी भेट झाल्यावर मी त्यांना म्हटले, “यशवंतराव, तुम्ही निवडणुकीच्या प्रसार-प्रसिद्धी-प्रकाशनाची मोठ्या विश्वासाने माझ्यावर सोपवलेली व मी स्नेहभावाने 
                                स्वीकारलेली जबाबदारी माझ्या शक्ती-बुद्धीप्रमाणे पार पाडली आहे. सक्रीय राजकारणात पडायचे नाही या माझ्या निर्णयाला मी तुमच्या स्नेहाखातर अपवाद केला. यापुढे शक्यतर आपण 
                                अशी तडजोड करू या की, Politics should be your industry; and industry should be my politics.” यशवंतराव हसले आणि म्हणाले, “भविष्यकाळाबद्दल कोण कसे 
                                आश्वासन देऊ शकणार? कालगती कोणाच्या हाती आहे? पण तुमचे हे वाक्य मी लक्षात ठेवीन!”<br> 
                            </p>    
                        </div>
                    </section>

                    <section class="aug">
                        <h2>ऑगस्ट २०२४</h2>
                        <h3><strong>बँक ऑफ बडोदा</strong> </h3>
                        <div class="aug1">
                            <p>
                                महाराष्ट्र लघुउद्योग विकास महामंडळाच्या कार्यप्रभावामुळे माझा अनपेक्षितपणे ध्यानीमनी नसताना एका विशाल क्षेत्रात प्रवेश झाला. ते क्षेत्र म्हणजे बँकिंग.<br> 
                                मी मोठ्या बँकांचा संचालक होईन असे माझ्या स्वप्नातही कधी आले नव्हते. एके दिवशी मला बँक ऑफ बडोदाचे तत्कालीन अध्यक्ष व कार्यकारी संचालक 
                                नवनीतलाल चोक्शी यांनी दुपारच्या भोजनासाठी बँकेच्या मुख्य कार्यालयात बोलावले. <br> 
                                बँक ऑफ बडोदा भारतातील पहिल्या पाच मोठ्या बँकांमधील एक. यापूर्वी माझा या बँकेशी संबंध ‘नागरिक संरक्षण समिती’ म्हणजेच महाराष्ट्राच्या 
                                १९६२च्या राष्ट्रीय आणीबाणीमध्ये आलेला होता. राष्ट्रीय संरक्षण निधी गोळा झाल्यावर तो दिल्लीला वित्तीय मंत्रालयाकडे दर आठवड्यात नियमितपणे 
                                पाठवीपर्यंत बँक ऑफ महाराष्ट्र व बँक ऑफ बडोदा ह्यांच्या शाखांमध्ये जमा केला जात असे.<br> 
                                महाराष्ट्र लघुउद्योग विकास महामंडळाची ती एकमेव बँक. महामंडळाचा अध्यक्ष या नात्याने मी कधी त्या बँकेच्या वरिष्ठ अधिकाऱ्यांपैकी कोणालाही 
                                भेटलो नव्हतो; कारण बँकेचे व्यवहार महामंडळाचे सचिव व वित्तीय अधिकारी पाहत होते व ते सुसूत्रपणे चालले होते. इतकेच नव्हे आमच्या 
                                खात्याचा बँकेला अभिमान वाटे.<br> 
                                बँकेने महामंडळाला काही कोटी रुपये कर्ज दिले असल्यामुळे तत्संबंधी काही प्रश्न उद्भवले असल्यास त्याचा खुलासा करण्यासाठी त्यांनी पाचारण केलेले 
                                असेल असे मला वाटले. या बँकेचे मुख्य कार्यालय कोठे आहे हेही मला माहीत नव्हते. मंत्रालयाच्या पिछाडीस बँकेच्या शाखेचा नामफलक मी अनेकदा 
                                पाहिलेला होता. आयसीआयसीआयच्या इमारतीत बँक ऑफ बडोदाची शाखा होती. माझी समजूत तेच या बँकेचे मुख्य कार्यालय. <br> 
                                माझे जोशी नावाचे एक जाणते आणि विश्वासू मोटारचालक होते. मी गाडीत बसलो आणि त्यांना बँक ऑफ बडोदाच्या मुख्य कार्यालयाकडे गाडी 
                                घ्यावयास सांगितले. त्यांनी गाडी मंत्रालयाकडे न वळवता फ्लोरा फाउंटनकडे वळवली आणि बॅलार्ड इस्टेटच्या दिशेने गाडी हाकली. तेव्हा मी त्यांना म्हटले, 
                                “जोशी, आपण कोठे चाललो आहोत?”<br> 
                                जोशी - “बडोदा बँकेच्या मुख्य कार्यालयाकडे!”<br> 
                                मी - “म्हणजे आयसीआयसीआयच्या इमारतीत फक्त शाखा?”<br> 
                                जोशी - “होय, सर! बँकेचे मुख्य कार्यालय बॅलार्ड इस्टेटजवळ आहे. मला पत्ता दिला आहे.”<br> 
                                तेव्हा कोठे मला तिच्या मुख्यालयाचे ठिकाण अवगत झाले.<br> 
                                मी वेळेबाबत दक्ष असतो हे बँकेला कोणीतरी सांगितले असावे. प्रवेशद्वारापासून माझे यथोचित स्वागत केले गेले आणि वरच्या मजल्यावरील अध्यक्षांच्या 
                                दालनात मला आणून सोडण्यात आले.</span><br> 
                                ती नवनीतलाल चोक्शी यांची-माझी पहिलीच गाठभेट. ते माझी वाट पाहत होते. आमच्या भेटीच्या वेळी अन्य कोणीही उपस्थित नव्हते. त्यांनी उठून 
                                माझे स्वागत केले आणि प्रशस्त कोचाकडे अंगुलीनिर्देश करून ते माझ्याशेजारी बसले. त्यांनी महामंडळाच्या कार्याबद्दल प्रशंसोद्गारही काढले. नंतर 
                                ते मला म्हणाले, “नेवाळकर, तुमची-माझी ही पहिलीच भेट! मी तुम्हांला कशासाठी बोलावले आहे याची कल्पना आहे का?”<br> 
                                मी - “अजिबात नाही. आमच्या महामंडळाचा मोठा वित्तीय व्यवहार बँक ऑफ बडोदाशी आहे. त्याबद्दल काही प्रश्न निर्माण झाला आहे का?”<br> 
                                चोक्शी - “बिल्कूल नाही. तुमच्या महामंडळाच्या कार्याबद्दल आणि त्याच्या विविधांगानी होत असलेल्या प्रगतीबद्दल बँक अत्यंत समाधानी आहे. 
                                राज्यातील शासकीय उपक्रमामध्ये तुम्ही आपल्या महामंडळाला मिळवून दिलेली राज्यातील व देशातील प्रतिष्ठा ही खरोखर वाखाणण्यासारखी आहे.”<br> 
                                हे ऐकत असताना मला स्वाभाविकपणे हर्ष वाटला आणि पुढे काय सांगणार हे ऐकण्यास मी उत्सुक झालो.<br> 
                                चोक्शी - “बँकिंग व्यवहारात अमूलाग्र बदल घडवून आणण्यासंबंधी सध्या सर्वत्र चर्चा चालू आहे हे तुम्ही जाणताच. बँकांवर सामाजिक नियंत्रण 
                                असावे अशी धारणा या धोरणापाठीशी आहे. लघुउद्योग क्षेत्राला प्राधान्य मिळणार आहे. आडारकर समितीने केलेल्या शिफारशी केंद्र सरकार अमलात 
                                आणू इच्छिते. बँक ऑफ बडोदा ही नेहमीच प्रागतिक संकल्पना उचलून धरणारी आणि त्या साकार करण्यासाठी प्रयत्नशील राहणारी बँक आहे. 
                                तिला सामाजिक नियंत्रणाची भूमिका मान्य आहे. तेव्हा सर्वांआधी बँकेच्या संचालक मंडळात काही प्रगत विचारांच्या आणि जिवंत अनुभव 
                                असणार्‍या व्यक्तींना समाविष्ट करण्याचे आम्ही ठरवले आहे. मी तुमच्याबद्दल अनेकांकडून ऐकले आहे. त्यातील मान्यवर व जाणकार व्यक्तींनी तुम्ही बँकेच्या 
                                संचालक मंडळावर यावे असे सुचवले आहे. लघुउद्योग क्षेत्रासाठी संचालक मंडळात जाणकार सदस्य असावा ही आम्हा सर्वांची इच्छा आहे. तुम्ही आमच्या 
                                निमंत्रणाचा स्वीकार करावा अशी माझी तुम्हांला विनंती आहे. बँकेची बरीचशी माहिती तुम्हाला असेलच. बँकिंग क्षेत्रात आमच्या बँकेला विशेष मान्यता व 
                                प्रतिष्ठा आहे. तुम्ही आमच्या इच्छेला मान दिल्यास आम्हाला आनंद होईल!” <br> 
                            </p>    
                        </div>
                    </section>

                    <section class="sept">
                        <h2>सप्टेंबर २०२४</h2>
                        <div class="sept1">
                            <p></p>
                        </div>
                    </section>
                    
                    <section class="oct">
                        <h2>ऑक्टोबर २०२४</h2>
                        <h3><strong>बँक ऑफ बडोदा</strong></h3>
                        <div class="oct1">
                            <p>
                                १९६५-६६ सालापर्यंत बँकांमध्ये संचालक मंडळाच्या फारशा उपसमित्या नव्हत्या. बँक ऑफ इंग्लंडची कार्यपद्धती अभ्यासल्यावर मला 
                                कळले की संचालक मंडळाच्या विविध समित्यांमार्फत विविध क्षेत्रांचे व व्यवस्थापनीय कार्यांचे पुनर्विलोकन होते आणि धोरण व कार्यक्रम 
                                निश्चित होऊन त्यांची शिफारस संचालक मंडळाला केली जाते. त्याप्रमाणे अग्रक्रमी क्षेत्र म्हणून अभिप्रेत असलेल्या तरीही उपेक्षित राहिलेल्या 
                                लघुउद्योग, कृषि आणि वाहतूक वगैरे क्षेत्रांचा विकास घडवून आणण्यासाठी अशा उपसमित्या नेमण्यात याव्या असा विचार मी मांडला. 
                                चोक्शींना तो पसंत पडला. लघुउद्योगाबाबत बँकेचे धोरण व कार्यक्रम काय आहेत हे विशद करण्यासाठी बँकेच्याच वतीने अधिकार्‍यांसह 
                                मी इंदूर दौर्‍यावर असताना माझ्या पश्चात्‌ भरलेल्या संचालक मंडळाच्या बैठकीत चोक्शींनी ही सूचना मांडली आणि तिचे समर्थन केले. 
                                सर्वानुमते लघुउद्योग व कृषि या उपसमित्या नेमण्यात आल्या आणि या दोन्हींचे अध्यक्षपद माझ्या अनुपस्थितीत माझ्यावर सोपवले गेले. 
                                पुढे उत्सवभाई पारीख संचालक मंडळात आल्यावर माझ्याच सूचनेवरून कृषि उपसमितीचे अध्यक्षपद त्यांच्याकडे दिले गेले. बँक ऑफ बडोदाचे 
                                पुढे अध्यक्ष-कार्यकारी संचालक झालेले अर्थतज्ज्ञ डॉ. ए.सी. शहा या उपसमित्यांचे सचिव म्हणून नियुक्त केले गेले. त्यांच्या अभ्यासूवृत्तीचा 
                                आणि नवविचारदृष्टीचा मला फार उपयोग झाला. या उपसमित्यांचे काम बँकेला उपयुक्त ठरले. चोक्शींनी या उपक्रमाची भलावण 
                                रिझर्व्ह बँकेकडे केली आणि इतर बँकांना त्याचे अनुकरण करण्याचा फतवा रिझर्व्ह बँकेने काढला.<br> 
                                बँक ऑफ बडोदामध्ये मीच पहिला नवा व अपरिचित संचालक होतो. त्यामुळे माझ्याबद्दल अनेकांना कुतूहल असले तर नवल नाही. 
                                तथापि, थोड्याच दिवसात माझे बस्तान बसले आणि “मला माझ्या नव्या संचालकाचा अभिमान वाटतो” असे उद्गार नवनीतभाईंनी काढले.<br> 
                                ते मला पुढे म्हणतही, ‘Newalkar, you have missed your vocation. You ought to have become a banker.’ हे काहीसे त्यांचा 
                                माझ्यावर जो लोभ जडला त्यामुळे असेल. पण त्यांना इतर व्यावसायिक वा आनुभविक संचालकांपेक्षा माझ्याकडून ज्या नवनव्या संकल्पना मांडल्या 
                                गेल्या त्यामुळेही वाटले असेल. त्यांनी माझ्याकडे उत्तरोत्तर अधिकाधिक जबाबदार्‍या सोपवल्या आणि मीही त्यापैकी काही संकल्पनांना मूर्त स्वरूप देण्याचा 
                                यथामती प्रयत्न केला.<br> 
                                चोक्शी हे आडारकर समितीचे मान्यवर सदस्य होते व सामाजिक नियंत्रणाचे खंदे पुरस्कर्ते होते. त्यांचे-माझे याबाबतीत एकमत होते. 
                                त्यामुळे त्यांची-माझी वेळोवेळी सल्लामसलत होत असे आणि लघुउद्योग विकासाबद्दलची बँकेची धोरणे व कार्यक्रम ठरवण्याचा आणि अंमलात आणण्याचा 
                                कार्यभार त्यांनी माझ्या उपसमितीकडेच प्रायः सोपवला होता. चोक्शी बँकेच्या संचालकांची वर्षातून एक बैठक दिल्ली, कलकत्ता आणि मद्रास येथे घेत असत. 
                                अशी बैठक कलकत्त्यात भरवण्यात आली असताना तिला जोडून तेथील ग्रँड हॉटेलमध्ये लघुउद्योजकांसाठी परिसंवाद आयोजित केला होता. त्यानंतर रात्री 
                                कलकत्त्यातील बँकेशी संबंधित अशा सर्व क्षेत्रातील प्रतिष्ठित मंडळींना मेजवानीही ठरवली होती.<br> 
                                परिसंवाद सुरू झाला. चोक्शींनी प्रास्ताविक भाषण करून उपस्थितांचे स्वागत केले. ते आपल्या भाषणात बोलून गेले, “Bank of Baroda would like 
                                to go out in all possible way to assist the development of the small industries and so far as our Bank is concerned, 
                                security would be of the secondary consideration. My colleague Mr. Newalkar is here; he would explain to you the policy 
                                and programmers of our bank for the growth of small industries.”<br> 
                                असे बोलून त्यांनी ध्वनिक्षेपक माझ्या हाती दिला. त्यावेळी security, surety, credit worthiness, entrepreneurial potential, economic viability, 
                                project feasibility इत्यादीवरून लघुउद्योजकांना द्यावयाच्या वित्तीय साहाय्याबाबत देशभर चर्चा चालली होती आणि लघुउद्योगांना दिलेले अर्थसाहाय्य हे धोक्याचे नाही; 
                                तसेच ते आतबट्टयाचेही नाही असाही सूर काढला जात होता. माझी याबाबतीतील मते साक्षात्‌ अनुभवावरून बनवलेली होती. लघुउद्योगांचा पुरस्कार करण्याचे आणि त्यांना 
                                अधिकाधिक वित्तीय साहाय्य व सवलतीचा लाभ मिळवून देण्यासाठी समर्थनपर विचार मांडण्याचे कार्य माझ्याकडे होते हे खरे. पण त्याबरोबरच सत्यकथन आणि विचार 
                                प्रबोधन करण्याचीही जबाबदारी आपणावर आहे आणि बँकेकडून मिळणारे अर्थसाहाय्य हे सत्कारणी लागले पाहिजे आणि ते उद्योजकांनी कटाक्षाने व्याजासह कराराप्रमाणे 
                                मुदतीत परत करणे त्यांचे कर्तव्य आहे ही माझी धारणा होती. बँका कर्ज देतात ते लोकांच्याकडून गोळा केलेल्या ठेवीतून. त्या ठेवींचा विनियोग ठेवीदारांना रास्त व्याज मिळत 
                                राहील तसेच आकारलेल्या कर्जदारांच्या व्याजातून बँकेचा व्यवस्थापनीय खर्च निघून तिच्या भागधारकांना योग्य तो लाभांश मिळत राहील; इतकेच नव्हे तर बँकेची शिल्लक वाढत 
                                राहील हे विश्वस्त भावाने पाहणे असते. त्यामुळे मी माझी मते यावेळी मांडली.<br> 
                                मी - “Gentlemen, you may be heartened to hear the view expressed by the Chairman of the Bank of Baroda that security will be 
                                of secondary consideration with this bank. But, may I tell you that safety was, is and ever will be of primary consideration with 
                                banks, including the Bank of Baroda. You will be a bit puzzled with my observation. May I clarify? What is safe is secure; 
                                what is secure is not necessarily safe!”<br> 
                                नंतर अनेक उदाहरणे देऊन हा भेद स्पष्ट केला आणि बडोदा बँकेची लघुउद्योगाबाबतचीच नव्हे तर अग्रक्रमी क्षेत्रासंबंधीची धोरणे व कार्यक्रम विशद केले.<br> 
                                माझे वक्तव्य संपवून जेव्हा मी खाली बसलो तेव्हा चोक्शींनी माझा हात धरला आणि म्हणाले, “Newalkar, you have today beaten me as a professional 
                                and seasoned banker!”<br> 
                                मला लघुउद्योगाची इतर संचालकापेक्षा तसेच अनेक बँकेच्या व्यवस्थापकापेक्षा अधिक माहिती होती. पण मी जरी लघुउद्योग-क्षेत्रातील आनुभविक तज्ज्ञ म्हणून नियुक्त केला गेलो 
                                असलो तरी मी इतरही क्षेत्रातील प्रस्तावावर अभ्यासपूर्ण मतप्रदर्शन करी आणि निर्णय-प्रक्रियेत भाग घेई. तसेच आपले मत इतरांपेक्षा भिन्न असले तरी ते व्यक्त करण्यास कचरत नसे. 
                                उदाहरणार्थ, ‘कमानी इंजिनिअरिंग’ ह्या नामवंत कंपनीला बँकेने कर्ज देण्याचा प्रस्ताव संचालक मंडळापुढे आणला असता त्यावर फारशी चर्चा न होता तो मंजूर होणार हे स्पष्ट असताना, 
                                मी एक वस्तुस्थिती संचालक मंडळाच्या नजरेला आणली, ती ही की बँकेने दिलेल्या एकूण कर्जाच्या एक दशांश एवढे कर्ज एकाच कंपनीला ह्या प्रस्तावाद्वारे दिले जात आहे हे लक्षात घ्यावे! 
                                मला विरोध करावयाचा नव्हता. तथापि, प्रस्तावाची पार्श्वभूमी व त्याचे स्वरूप लक्षात घेऊन निर्णय व्हावा ही भावना होती.<br> 
                            </p>
                        </div>
                    </section>

                    <section class="nov">
                        <h2>नोव्हेंबर २०२४</h2>
                        <div class="nov1">
                            <p>
                                सामान्यतः त्याकाळी ग्राहकांशी असलेला दीर्घकालीन संबंध आणि त्याचे पूर्वकालीन अनुभव व वर्तन ह्यावरून निर्णय होत. अध्यक्षांनी मी दर्शवलेले वास्तव 
                                मान्य केले आणि पूर्वानुभव आणि परतफेडीची शाश्वती ह्या मुद्द्यावरून बँकेला धास्ती नाही असे मत व्यक्त केले आणि प्रस्ताव मंजूर करून घेतला. त्याकाळी 
                                बँक ऑफ बडोदामध्ये एक प्रथा निरपवाद पाळली जात असे. जर कोणा संचालकाने सत्य माहितीच्या आधारे प्रस्तावाला विरोध दर्शवला तर तो बारगळत 
                                असे किंवा अधिक माहिती काढण्यासाठी प्रलंबित केला जात असे.<br> 
                                बँकिंगचे जागतिकीकरण सतत होत आले आहे. बँकिंग हा व्यवसाय केव्हापासून जागतिकच आहे. उद्योग-व्यापार, तंत्रज्ञान यांचे जागतिकीकरण होण्यापूर्वी वाहतुकीचे 
                                व दळणवळणाचे जागतिकीकरण झालेले होते. हे सामान्य लोकांच्या लक्षातही आले नाही. त्यामुळेच व्यापाराच्या व नंतर उद्योगाच्या जागतिकीकरणाला चालना मिळत गेली. 
                                त्याबरोबर वित्तीय देवघेव होणे अपरिहार्य झाले आणि बँकिंग करणार्‍या पेढ्या देशांच्या व खंडांच्या मर्यादा ओलांडून जागोजाग स्थापन झाल्या. ह्या पेढ्यांचा विकास व विस्तार 
                                होत जाऊन बँकिंगला संस्थात्मक सेवेचे रूप प्राप्त झाले. प्रत्यक्ष बड्या बँकेशी संबंध आल्याशिवाय या जागतिकीकरणाची कल्पना येणे असंभाव्य असते. महाराष्ट्र मिनरल्स व 
                                महाराष्ट्र लघुउद्योग महामंडळ आणि आंतरराष्ट्रीय परिषदा वा शिष्टमंडळे यांच्या निमित्ताने जेव्हा मी परदेशी जात असे तेव्हा मला बँकेच्या संचालकपदाचे महत्त्व व मोल समजले. 
                                बड्या बँकेचे जगातील बहुतेक बँकांशी व्यवहार होत असतात; त्यामुळे त्यांच्याशी संपर्क साधणे सुलभ असते.<br> 
                                मी बँक ऑफ बडोदाचा संचालक असताना अन्य कामाबरोबर पूर्व-युरोपमधील व्यापार पद्धती आणि बँकांची माहिती व्हावी त्याही उद्देशाने दौर्‍यात तसा समावेश केला. 
                                युगोस्लाविया, पोलंड, बल्गेरिया, हंगेरी देशांतून बर्लिनमार्गे लंडन असा हा प्रवास होता.<br> 
                                या दौर्‍यात मी पूर्व-युरोपीय कम्युनिस्ट देशांतील इंपेक्स ऑर्गनायझेशनचे व्यवहार आणि लघुउद्योग, खनिजे आदीच्या निर्यातीची संभाव्यता, तसेच तेथील उद्योगचालकांच्या संस्थांच्या 
                                कार्यपद्धतीची ओळख करून घेण्याचे ठरवले होते आणि तसा तारीखवार विमान आगमन-निर्गमनाचा पक्का प्रवास कार्यक्रम आखला होता. बेलग्रेड, बुखारेस्ट, वॉर्सा इत्यादी त्या 
                                त्या देशांच्या राजधान्यांच्या भेटीचा यात अंतर्भाव होता. वस्तुतः दोन दिवसांपेक्षा अधिक काळ कोठेही काढण्याचा बेत नव्हता. त्यामुळे प्रवास आणि रात्र याशिवाय क्षणही वाया जाणार 
                                नाही ही दक्षता घेणे जरूर होते.<br> 
                                माझा दौरा कामानिमित्त असल्यामुळे जातानाच विमानाचे तिकिट, विमानसेवा, होटेल आणि संपर्क संस्था हे पूर्णपणे निश्चित करूनच प्रस्थान ठेवले जात असे. नवनीतभाईंनी या देशांतील 
                                बँकांना आगाऊ पत्रे पाठवलेली होती. त्यामुळे प्रत्येक ठिकाणी त्या त्या बँकेची संपर्काधिकारी महिला तेथे स्वागतासाठी उपस्थित असे आणि परत जाईपर्यंत तिने गाठीभेटीचा कार्यक्रम मुक्रर 
                                केलेला असे. परिणामी, माझ्या या भेटीचा उद्देश तत्रस्थांना माहिती असे व त्यामुळे सारी सोय होत असे. माझ्या गाठीभेटी बहुधा वेळेवर पार पडत आणि कार्यक्रम संपल्यावर अन्यत्र 
                                जाण्यासाठी विमानतळावर निरोप देऊन ही संपर्काधिकारी परतत असे.<br> 
                                पूर्व-युरोपीय देशांत शाकाहारी व्यक्तींना खाण्यापिण्याबाबत अडचण येत असते. शाकाहार म्हणजे कच्च्या व उकडलेल्या भाज्या, फळफळावळ असे. ब्रेड-बटरची टंचाई नव्हती, योगर्ट सर्वत्र 
                                मिळेलच याची शाश्वती नसे. तथापि, अशा परिस्थितीशी जमवून घेण्याची सवय असल्यामुळे मी ते दिवस निभावून नेऊ शकलो.<br> 
                                पूर्व-युरोपीय देश त्यावेळी सोव्हिएट रशियाच्या छत्राखाली होते. या देशांत आयात-निर्यात करणार्‍या अधिकृत संस्था मोजक्याच होत्या. तेथील सारा आयात-निर्यात व्यापार हा केंद्र नियंत्रित आणि 
                                शासकीय उपक्रमामार्फत होत असे. त्यामुळे इतर उद्योग व व्यापार घटकांना भेटण्याची फारशी गरजच उरत नसे. नियोजनबद्ध केंद्रित अर्थव्यवस्था नागरिकांच्या अंगवळणी पडल्यामुळे काही 
                                संस्थांच्या भेटीतूनच कार्यभाग साधणे शक्य होत असे. लघुउद्योगांचे क्षेत्र भारतीय लघुउद्योगांपेक्षा पूर्व-युरोपमध्ये भिन्न होते. तेथे ते उद्योग मोठ्या उद्योगांशी निगडीत असत आणि त्यांना दिलेल्या 
                                मागण्यांप्रमाणे उत्पादन करीत. एकूण उत्पादनाचा दर्जा – टूथब्रशपासून – निकृष्ट आढळे. बँकेचे व्यवहार सकृतदर्शनी जरी भारतातील बँकांप्रमाणेच करताना दिसले, तरी या देशांतील बँकिंगचा 
                                सखोल परिचय मात्र मला करून घेता आला नाही.<br> 
                                भारतात बँकांचे राष्ट्रीयीकरण झाले तेव्हा ते समाजवादी पाऊल संबोधिले गेले आणि अजूनही डावे पक्ष तसे मानतात. सरकारी मालकी म्हणजे समाजवाद ही त्यांची ठाम समजूत आहे आणि त्यांचे 
                                खाजगीकरण म्हणजे समाजवादविरोधी पाऊल असा त्यांचा प्रचार असतो. वस्तुतः असमाजवादी आणि लोकशाही आधारित भांडवलदारी देशातही सरकारी बँका दीर्घकाळ अस्तित्वात आहेत. <br> 
                                दुसर्‍या खेपेस इटली, फ्रान्स, अमेरिका येथील बँकांचे व्यवहार कसे चालतात हेही समजून घ्यावे अशा उद्देशाने कार्यक्रम आखला होता. इटली हे आधुनिक बँकांचे माहेरघर. बँक हा शब्द बेंच 
                                अर्थाच्या शब्दापासून प्रचलित झाला. तेथे व फ्रान्समध्ये काही बँका संपूर्ण शासकीय नियंत्रणाखाली आढळल्या. त्यांची उलाढाल भारतीय बँकांच्या तुलनेत अवाढव्य वाटली. बँकांचे क्षितिज 
                                उद्योग-व्यापार-कृषि-व्यवसाय-सेवा यांच्या विस्ताराने तसेच विविधतेने व्यापक होत जाते हेच खरे!<br> 
                            </p>
                        </div>
                    </section>

                    <section class="dec">
                        <h2>डिसेंबर २०२४</h2>
                        <div class="dec1">
                            <p>
                                <strong>दुसर्‍या खेपेस इटली,</strong> फ्रान्स, अमेरिका येथील बँकांचे व्यवहार कसे चालतात हेही समजून घ्यावे अशा उद्देशाने कार्यक्रम आखला होता. इटली हे आधुनिक 
                                बँकांचे माहेरघर. बँक हा शब्द बेंच अर्थाच्या शब्दापासून प्रचलित झाला. तेथे व फ्रान्समध्ये काही बँका संपूर्ण शासकीय नियंत्रणाखाली आढळल्या. त्यांची उलाढाल भारतीय बँकांच्या 
                                तुलनेत अवाढव्य वाटली. बँकांचे क्षितिज उद्योग-व्यापार-कृषि-व्यवसाय-सेवा यांच्या विस्ताराने तसेच विविधतेने व्यापक होत जाते हेच खरे!<br> 
                                मी वॉर्साहून बर्लिनमार्गे लंडनला आलो. डॉ. आर.सी. शहा तेथील बँक ऑफ बडोदाच्या एकमेव शाखेचे व्यवस्थापक होते. त्यांनी मला बँक स्ट्रीटवरील बँकांची कार्यपद्धती 
                                पाहण्याची संधी प्राप्त करून दिली. <br> 
                                भारतीय बँकिंग हे ब्रिटिश बँकिंगचे अपत्य आहे. पहिल्या भारतीय व्यापारी बँका ब्रिटिशांच्या प्रेरणेने निर्माण झाल्या. ब्रिटिश व्यवस्थापकांच्या अधिपत्याखालीच त्यातील कित्येक 
                                स्वातंत्र्यप्राप्तीपर्यंत राहिल्या. अलादाबाद बँक तसेच बँक ऑफ इंडिया ही त्याची काही उदाहरणे. भारतीयांच्या मालकीची आणि भारतीय चालकीची पहिली बँक म्हणजे सेंट्रल बँक 
                                ऑफ इंडिया, जी सोराबजी पोचखानवाला यांनी आपल्या दोन सहकार्‍यांनिशी फिरोजशाह मेहतांच्या प्रोत्साहनाने काढली.<br> 
                                लंडनमध्ये मोठ्या बँकांची मुख्यालये बँक ऑफ इंग्लंडच्या आसपास आहेत. ब्रिटनमध्ये भारतासारख्याच पाच प्रमुख बँका होत्या. त्यामधील वेस्ट मिन्स्टर व नॅशनल प्रोव्हिन्शिअल या 
                                दोन बँकांचे एकत्रीकरण होऊन नुकतीच नवी सर्वांत मोठी ब्रिटिश बँक झाली होती. या बँकेबरोबर बँक ऑफ बडोदाचे घनिष्ट संबंध होते. मी बँकेचा संचालक आहे हे कळल्यावर त्या 
                                बँकेने आपल्या संचालकां समवेत <strong>दुपारचे भोजन आयोजित केले.</strong><br>
                                मी संपूर्ण शाकाहारी आहे आणि पूर्वयुरोपीय देशांचा प्रवास करत लंडनला पोहोचलो आहे हे आर.सी. शहांनी त्यांना सांगितले असावे. त्यामुळे सारा बेत शाकाहारी होता. ब्रिटनमध्ये 
                                शाकाहार्‍याला अडचण कसलीच पडत नाही. भारतीय शाकाहारी भोजनगृहे सर्वत्र आढळतात. संचालकांसमवेत चर्चा सुरू होताच मला एक गोष्ट जाणवली की या मंडळींना भारताची खूपच 
                                आणि अद्ययावत माहिती आहे. बँकर्सना तशी असावयास हवी हे मला उमगले. बँकेचे उच्चाधिकारी या भोजनप्रसंगी उपस्थित होते. प्राथमिक क्षेभकुशल झाल्यावर त्यांनी पूर्व-युरोपीय उद्योग 
                                व बँकिंगबद्दल काही प्रश्न विचारले. तोपर्यंत भोजन आले. मी पाहिले तो सारे शाकाहारी पदार्थ. ते जसे माझ्या प्लेटवर तसेच इतरांच्याही प्लेटवर वाढले गेले. ते पाहिल्यावर मी त्यांना म्हटले, 
                                “I am vegetarian, but I do not the mind at the table the company of non-vegetarians when they eat their non-vegetarian menu.”<br> 
                                एक संचालक - “Oh! We do not mind once in a while a full vegetarian food.”<br> 
                                त्यानंतर त्यांनी मला पूर्व-युरोपमध्ये जे आढळले आणि माझे मत काय झाले अशा पृच्छा केल्या. मी जे पाहिले व अनुभवले ते त्यांना सांगितले. आर.सी. शहांनी त्यांना माझी राजकीय पूर्वपीठिका 
                                आणि यशवंतराव चव्हाण यांच्याशी असलेल्या स्नेहसंबंधांची माहिती दिली असावी. संभाषणाच्या ओघात -<br> 
                                एक संचालक - “Mr. Newalkar, we had entertained great expectations from Mr. Chavan - the present Home Minister of India. But we find him most 
                                silent these days. Why is he so reticent?”<br> 
                                मी - “You know Indian situation very well. There are lots of problems and there is considerable internal turmoil at present in the country. 
                                These are to be handled by the Home Minister, as such without much talk, if he silently acts, don’t you think it is advisable and the right approach?”<br> 
                                दुसरे संचालक - “Mr. Newalkar, do you think the parliamentary democracy suits India? If it does not appear to redeem its promise; don’t you think India 
                                should seek some other alternative way of governance?”<br> 
                                मी - “Yes! The parliamentary democracy is your gift to India; it has not redeemed its promise as expected. We have known for decades this form of governance. 
                                It will have to be improvised and constantly evolved so as to suit India. Again, if not parliamentary democracy, what are the available alternatives? Military 
                                rule? Dictatorship? Look at Pakistan! There is virtual Military rule, is it faring better? India with its plural society with conflicting interests shall have to 
                                live with it and learn to make the parliamentary democracy an ultimate success. Don't you think there is no substitute for democracy and the antidote on the 
                                weaknesses of democracy is more democracy. I think no one knows this better than you Britishers!”<br> 
                                अशा तर्‍हेने गप्पा होऊन भोजन आटोपले. एक गोष्ट माझ्या लक्षात येत गेली की परदेशात मोठ्या प्रतिष्ठित बँकांतील वरिष्ठ अधिकारी वर्ग हा जागतिक परिस्थितीची सतत माहिती मिळवतो व विचार करत असतो. 
                                व्यक्ती व संस्था यांची अनुरूपता याबद्दल चौकस आणि जाणकार असतो. जगभर त्यांचा विस्तार असल्यामुळे त्यातील वरिष्ठ अधिकारी अधिक माहितगार व व्यावसायिक बनलेले आहेत. केव्हा केव्हा असेही प्रत्ययास 
                                येते की त्यांना परदेशातील स्थितीची जाणकारी स्थानिकापेक्षा अधिक आहे. बँकर्सना सखोल आर्थिक, वित्तीय, राजकीय, तसेच सांस्कृतिक ज्ञान असावयास हवे. ते चौकस व चाणाक्ष हवेत आणि कोणाकडून कशी माहिती 
                                काढावी यात कुशल हवेत हे अशा चर्चेद्वारे मला उमजले. <br> 
                            </p>
                        </div>
                    </section>
                    </div>
                    
                    <div class="nav-buttons">
                        <button id="prevBtn1">मागील </button>
                        <button id="nextBtn1">पुढील</button>
                    </div>
                </div>


                <div class="AM2">
                    <a href="./udyogibharari.html">उद्योगभरारी</a>
                    <a href="./yashvant.html">यशवंत</a>
                    <a href="./aajchaAI.html">AI प्रणाली / Article</a>
                    <a href="./AI-articles.html">AI Video</a>
                    <a href="./sidhant.html">सिद्धांत</a>
                    <a href="./udyojika.html">उमेद उद्योगिनी</a>
                    <a href="./udyogparv.html">पुस्तकपरिचय </a>
                    <a href="./gbn.html">GBN आर्काईव्ह</a>
                    <a href="./prerna.html">प्रेरणा </a>
                    <a href="./atithi.html">अतिथी</a>
                </div>
            </div>
        </section>
        
        <!--Footer section start here-->
    <footer class="footer">
    <div class="footer-content">
        <p>Copyright All Rights Reserved for Avhaan.</p>

        <nav class="footer-nav">
        <a href="Home.html">Home</a> |
        <a href="aboutUs.html">About Us</a> |
        <a href="contactUs.html">Contact Us</a> 
        </nav>

        <div class="social-icons">
            <span>Follow us:</span>
            <a href="https://facebook.com" target="_blank" class="facebook"><i class="fab fa-facebook-f"></i></a>
            <a href="https://twitter.com" target="_blank" class="twitter"><i class="fab fa-twitter"></i></a>
            <a href="https://instagram.com" target="_blank" class="instagram"><i class="fab fa-instagram"></i></a>
        </div>

    </footer>

        <script src="./script.js"></script>
    </body>
</html>
